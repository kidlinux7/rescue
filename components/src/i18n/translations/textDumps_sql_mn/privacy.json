[{"type":"HEADING", "content":"Нууцлалын журам"},
{"type":"CONTENT", "content":"Таны мэдээллийг хадгалан хамгаалах нь Оки-гийн хувьд маш чухал. Таны аппликейшнд оруулсан мэдээллийн нууцыг хадгалж, аль болох аюулгүй байлгахын төлөө анхаарна. Өөрийн тань сарын тэмдгийн мөчлөгийн тухай мэдээлэл бол хувийн мэдээлэл тул бид хүндэтгэн үзнэ.\n\n Та мэдээллийг аппликейшнд оруулахад, тухайн \"мэдээллийг\" таны сарын тэмдгийн мөчлөгийн хэв маягийн талаар сурч мэдэхэд туслах мэдээлэл болгож хувиргадаг технологийг Оки ашигладаг ба ингэснээр Та өөрийн бие, эрүүл мэндээ хянах боломжтой болно, Жишээ нь, сарын тэмдгийн эрүүл ахуйг сахих, өвдөлтийг багасгах мэдээллийг өгнө."},
{"type":"CONTENT", "content":"Бид  нууцыг хадгалж аюулгүй байх дээд зэргийн стандартыг барьж ажиллахыг зорьж байгаа бөгөөд  байгаа баримт мэдээллийг боловсруулах, ашиглахдаа ил тод байхын төлөө байна.\n \nЭнэ Нууцлалын Журамд, сарын тэмдгээ хянах үед оруулсан баримт мэдээллийг яаж ашигладаг талаар, мэдээллийг хэрхэн цуглуулдаг, хадгалдаг, ашигладаг болон тэдгээр мэдээллүүдийг аюулгүй хадгалахын тулд ямар арга хэмжээ авдгийг тодорхой тайлбарласан байгаа.\n\nОки-г ашиглахын өмнө Нууцлалын Журмыг анхааралтай уншаад, шинэчлэгдсэн эсэхийг эргэж шалгаж байна уу. Энэ аппликейшн буюу вебсайтад орох, ашиглахдаа та энэхүү Нууцлалын журмыг хүлээн зөвшөөрсөн байх ёстой. \n\nОки-г НҮХ-ын Хүүхдийн Сан бүтээсэн. Тиймээс Оки-гийн мэдээллийг ашиглахтай холбогдсон асуулт байвал, эргэлзэлгүй бидэнд хандаарай. Оки вэбсайт дээр холбогдох маягт бий."},
{"type":"HEADING", "content":"1. Оки таны ямар мэдээллийг цуглуулдаг вэ?"},
{"type":"CONTENT", "content":"Энэ Бодлогод зааснаар, “Хувийн мэдээлэл” гэдэг нь  шууд буюу шууд бусаар хэн нэгэн хувь хүнийг нэрээр нь, таних дугаараар нь, байршлаар нь, цахим тодорхойлогч болон хувь хүний аль нэгэн онцлог хүчин зүйлээр нь тодорхойлох боломж олгодог мэдээлллийг хэлдэг. \n\nДор дурьдсан зорилгоор, бид хувийн мэдээлэл болон эх сурвалж, баримт мэдээллийн төрөл ангиллыг цуглуулж боловсруулдаг."},
{"type":"HEADING", "content":"1.1 Таны хэрэгцээг ойлголж, үйлчилгээ үзүүлэхийн тулд"},
{"type":"HEADING", "content":"Нэвтрэх мэдээлэл"},
{"type":"CONTENT", "content":"Аппликейшн суулгасан сарын тэмдгийн мөчлөгийг хянах функцийг ашиглахын тулд, Та нэвтрэх эрх бий болгох ёстой.  Нэвтрэх эрх хийх явцдаа хэрэглэгчийн нэр, төрсөн он сар өдөр, хүйс болон байршлыг асуудаг. Энэ үед өөрийн бодит нэр болон ялангуяа 18 нас хүрээгүй бол, таныг илрүүлэх бусад мэдээллийг тодруулалгүйгээр  өөр зохиомол нэрийг сонгохыг зөвлөж байна."},
{"type":"HEADING", "content":"Ашиглаж буй төхөөрөмжийн мэдээлэл"},
{"type":"CONTENT", "content":"Аппликейшний дагуу, өөрийн чинь хэрэглэж буй төхөөрөмжөөр Оки-д нэвтрэх мэдээллийг бид цуглуулдаг, жишээ нь загвар, үйл ажиллагааны систем, хэл, байршил болон ашигласан хугацаа зэрэг."},
{"type":"CONTENT", "content":"Энэ аппликейшнийг ашиглах үед, бид болон аппликейшны хэвийн ажиллагааг хангадаг гуравдагч талууд, тухайн аппликейшнээр юу хийж байгаагаас хамааран мэдээллийг боловсруулдаг. Аппликейшний ашиглалтын талаарх мэдээллийг бид Аппликейшний Төвийн тусламжтайгаар, зориулалтын хянах үүрэг бүхий арга хэрэгслийг ашиглан бүртгэдэг."},
{"type":"CONTENT", "content":"Бидний үйлчилгээг хэрхэн авч байгааг, тухайлбал, аппликейшний ямар үйлдлийг илүү ашиглаж байгааг мэдэхийн тулд болон аппликейшний үйлдлүүдийг зөв ажиллах нөхцлийг бүрдүүлэхийг тулд бид үүнийг хийдэг. Хэрэглэгчдэд чухам аль үйлдлүүд нь илүү хэрэгтэйг ойлгож, аппликейшн болон түүний үзүүлдэг үйлчилгээний талаар илүү сайн мэдэж авахын тулд бид эдгээр мэдээллийг цуглуулдаг.  Жишээ нь, хэрэглэгч сарын тэмдгийн эхлэх хугацаагаа өөрчилж байна уу гэдгийг бид харж байдаг, учир нь урьдчилан тооцоолох үйлдлийг хэр зөв хийж байгааг харуулах мэдээллийг энэ нь бидэнд өгдөг."},
{"type":"CONTENT", "content":"Тэрчлэн энэ нь аппликейшний зурвас болон мэдэгдэлд тулгуурлан таны ухаалаг утсаар дамжуулан Танд санамж явуулах боломжийг  бидэнд олгодог.  Аппликейшн дэх мэдэгдлийг яаж хүлээж авахаа өөрийн утсан дээр тохируулж болох ба үүнийгээ Settings буюу Тохиргоо руу орж хийнэ."},
{"type":"CONTENT", "content":"Товч хэлэхэд, та бүхэнд Оки-гаар дамжуулан  хамгийн сайн үйлчилгээг хүргэхийн тулд бид энэ мэдээллийг боловсруулдаг."},
{"type":"CONTENT", "content":"Таныг хувь хүний хувьд тодорхойлохын тулд би боловсруулалт хийдэггүй (таны нэр, овог, и-мейл болон эрүүл мэндтэй холбоотой мэдээллүүд)."},
{"type":"CONTENT", "content":"Үүнтэй адилаар, бид Google Analytics ашиглаж, хэрэглэгч вебсайттай хэрхэн ажиллаж байгааг харахад ашигладаг. Энэ нь аль хуудсыг хамгийн олон үзэж байгаа, нэг удаадаа хэр удаан ашигласан зэрэг байдлыг үнэлж цэгнэх боломжийг бидэнд олгодог."},
{"type":"HEADING", "content":"Мэдээллийг хэрхэн цуглуулдаг вэ"},
{"type":"CONTENT", "content":"Манай вебсайт дээр бид  таны компьютер, утас болон серверт холбогдсон бусад төхөөрөмжийг тодорхойлдог жижиг бичвэрийн файл буюу cookies ашигладаг. Та Вебсайт ашиглан, cookies  болон үүнтэй ойролцоо технологийг браузертаа байрлуулах зөвшөөрлөө Нууцлалын Журмын дагуу өгдөг.  Энэ маягаар цуглуулсан мэдээлэлд Хэрэглэгчийн интернет хаяг, сүлжээний байршил, хэрэглэж буй браузер, төхөөрөмжийн нэр, шинж чанар, үйл ажиллагааны хувилбар,  URL-ийн дагуу ашиглах хэл, манай вебсайтыг ашиглахтай холбоотой мэдээлэл зэрэг ордог."},
{"type":"CONTENT", "content":"Мөн  вебсайтын ашиглалтын талаар мэдээлллийг цуглуулах, дүн шинжилгээ хийхэд болон үйл ажиллагаа, чиг хандлагын талаар тайлагнахдаа бид cookies болон төстэй технологи ашигладаг мөн Google Analytics-тай хамтран ажилладаг.Та https://www.google.com/policies/privacy/partners/ хаягаар орж үүний талаар илүү ихийг мэдэх боломжтой."},
{"type":"CONTENT", "content":"Сookies ашиглан цуглуулсан мэдээллийг авахыг хүсэхгүй байгаа бол ихэнхи браузерууд cookies-г автоматаар түтгэлзүүлэх, эсвэл,  тодорхой нэгэн cookies аль нэг вебсайтаас өөрийн компьютертаа шилжүүлэх боломжийг хаах болон зөвшөөрөх сонголтыг өгдөг. Сookies-ийн холбогдолтой илүү их ерөнхий мэдээллийг авахыг хүсвэл энэ хаягаар ороорой:  http://www.allaboutcookies.org/manage-cookies/index.html   Гэвч хэрэв манай cookies-г хүлээн авахгүй бол вебсайтыг ашиглахад зарим нэг бэрхшээл гарч магадгүй."},
{"type":"HEADING", "content":"1.2 Сарын тэмдэг болон эрүүл мэндийн тухай таньд тохирсон гүнзгий мэдээллийг өгөхийн тулд"},
{"type":"CONTENT", "content":"Оки-г ашиглан эрүүл мэнд болон үйл ажиллагааны талаар Таны цуглуулж хадгалж авч байгаа мэдээллийг мөн хувийн чанартай баримт мэдээлэл гэж бид үздэг. Ихэнхи мэдээлэл, түүний дотор хэрэглэгч урьдчилан тооцоолох төвтэй харьцсан байдлын тухай мэдээлэл Оки-д хадгалагддаг. \n Хэрэглэгчийн ашиглалтын нэр, хэл, сэдэв өдөр тутмын картанд өгсөн хариулт, сонжоо зэргийг хадгалдаг ба, сарын тэмдгийг урьдчилан тооцоолох өдрөө өөрчилж, богиносгох, эсвэл одоогийн байгаа тооцооллыг өөрчлөх зэрэг бас багтана."},
{"type":"CONTENT", "content":"Хэрэв хэрэглэгч дансаа устгавал, холбогдох мэдээлэл ч бүгд серверээс устана."},
{"type":"HEADING", "content":"Эрүүл мэнд, холбогдох бусад хувийн баримт мэдээлэл"},
{"type":"CONTENT", "content":"Өөрийн тань сарын тэмдгийн өнгөрсөн болон одоогийн түүх, сэтгэл санааны байдал, бие болон аппликейшн дээр хянаж байгаа үйл ажиллагаа зэрэг (жишээ нь өвдөлт, хөөлт, дасгал, нойр, сарын тэмдгийн хэмжээ зэрэг) мэдээллийг цуглуулж, эдгээрийг өөрийн тань сарын тэмдгийн хугацааг урьдчилан тогтоох, сарын тэмдэг, эрүүл мэндтэй холбоотой санамж, мэдээлэл өгөх зэргээр, Танд үйлчилгээ үзүүлэхэд ашигладаг.\n Оки-гийн ашигладаг урьдчилан тооцоолох технологи нь эдгээр баримт мэдээллийг боловсруулж, Танд мэдээлэл дамжуулдаг. Гэхдээ таны энэ хувийн мэдээллийг бусад талуудад түгээдэггүй."},
{"type":"CONTENT", "content":"Оки энэүү аппликейшний талаар таны саналыг асууна, жишээ нь аппликейшний ажиллагааны байдал, Оки-гийн түгээж буй мэдээлэл хэр ашигтай байгааг болон энэ аппликейшнийг ашигласан туршлагын тань талаар асууна. Ийм судалгаа, асуултын дагуу өгсөн мэдээллийг , Оки-гийн Нууцлалын журамд тусгагдсаны дагуу Оки боловсруулна."},
{"type":"CONTENT", "content":"Тэмдэглэл хэсэгт оруулсан мэдээлэл тань нууц хэвээр өөрт тань үлдэнэ: энэ мэдээллийг цуглуулдаггүй, хэн нэгэн орж үздээгүй, өөр ямар нэг аппликейшн үүнийг ашигладаггүй."},
{"type":"HEADING", "content":"Мэдээллийг нэгтгэх"},
{"type":"CONTENT", "content":"Статистик дүн шинжилгээ хийх, мөн бусад хууль ёсны зорилгоор аппликейшний цуглуулсан мэдээллийг нэгтгэх, түүний дотор, залуу үеийнхний технологи, цахим хэрэгслийг ашиглаж буй  байдлыг ойлгох зорилгоор судалгаа шинжилгээ хийхэд бид ашиглах боломжтой. Эдгээр судалгааны үр дүнг бид хамтран ажиллагч түншүүд, дэмжигчид, соён гэгээрүүлэгчид, судлаачид зэрэг гуравдагч этгээдүүдтэй бага хурал, сэтгүүл болон бусад хэвлэлээр дамжуулан түгээж, хуваалцаж болно. \n Ингэх болбол бүх мэдээлллийг нэгтэх ба таны ямарч мэдээлэл өөрийг чинь илрүүлэхгүй ба өөрийг тань хувь хүний хувьд тодруулах аливаа хувийн мэдээллийг бид боловсруулахгүй (жишээ нь таны нэр, овог, и-мейл болон эрүүл мэндтэй холбоотой бусад мэдээлэл)."},
{"type":"CONTENT", "content":"Дараахь зарим мэдээлэл таны нууцлалтай холбоотой мэдээлэлд тус болж магад:"},
{"type":"CONTENT", "content":"i. Бид  хууль ёсны эрхээ хамгаалах, хүлээсэн хууль, дотоод бодлоготой тохируулах үүднээс ашиглалтын нөхцлөө бэхжүүлэхийн тулд Таны хувийн мэдээллийг ашиглаж  болно. \n\n ii. Оки-г хувийн мэдээллийг аль болох бага ашиглахаар зохион бүтээсэн.  Бид зөвхөн дээр дурьдсан зорилгоор л таны хувийн мэдээллийг ашиглана. \n\n iii. Гаднаас зөвшөөрөлгүй орохоос сэргийлж хамгаалах зорилгын үүднээс манай серверийн аюулгүй байдлыг мэргэжилтнүүд  тогтмол шалгаж байдаг. Манай үйлчилгээний аюулгүй байдалтай холбоотой ямарч асуудлаар Та бидэнэд хандаж асууж болно Оки-гийн вебсайт дээр холбоо барих маягт байгаа болно.\n\n iv. Бид шаардлагатай хугацаанаас илүү удаан хугацаагаар Таны мэдээллийг хадгалахгүй. \n\n v. Оки хэрэглэгчийн хувьд хэрэглэгчийн эрхээ эдэлж, Оки дээр боловсруулсан хувийн мэдээллээ авах хүсэлт тавьж болно. Хүсэлтийг үндэслэн, энэхүү мэдээллийг танд цахимаар явуулна."},
{"type":"HEADING", "content":"2. Баримт мэдээллийн аюулгүй байдал"},
{"type":"CONTENT", "content":"Зөвшөөрөлгүй нэвтрэх, нээх зэргээс хамгаалан биет болон цахим зэрэг олон янзын хамгаалалтыг аргыг бид хэрэглэдэг.  Хэдийн тийм боловч, гуравдахь этгээд хууль бусаар, Таны хувийн мэдээлэлд нэвтрэх, хувийн харилцаа холбоогоор дамжих боломжийг үгүйсгэх аргагүй. \n\n\nТиймээс таны Хувийн мэдээллийг хамгаалахын тулд  бид туйлын хичээнгүй зүтгэл гарган ажиллаж байгаа боловч, таны мэдээлэл, эсвэл холбоо харилцаа байнга нууц байна гэх баталгааг өгөх боломжгүй байна."},
{"type":"HEADING", "content":"Утас болон төхөөрөмжөө хамгаалах хэд хэдэн арга замыг дор үзүүлэв"},
{"type":"CONTENT", "content":"Таны мэдээллийн аюулгүй байдалд хамгийн их заналхийлдэг зүйл бол, хэн нэгэн, магадгүй таны танил хүн, өөрийн чинь холбооны төхөөрөмж, жишээ нь утсанд ойртох боломжтой хүмүүс байх нь олонтаа.  Оки-д оруулсан мэдээлэл чинь нууц байж, тэр чигээрээ л хадгалагдах ёстой. Утас болон төхөөрөмжөө хамгаалах хэд хэдэн арга замыг дор үзүүлэв."},
{"type":"CONTENT", "content":"i. Нэвтрэх эрх үүсгэхдээ онцгой өвөрмөц маягийн хувийн ПИН код эсвэл нууц үгc  оруул. Үүнийгээ өөртөө хадгалж, бусад хэн ч таахааргүй үгээр орлуул.  Жишээлбэл, төрсөн өдөр, нэр гэх мэт байж болохгүй. Хэрэв утас болон төхөөрөмжөө хэн нэгэнтэй хувааж хэрэглэдэг бол, өвөрмөц ПИН код, нууц нэрээ идэвхижүүлбэл Оки-тэй холбоотой мэдээлэлд зөвхөн та өөрөө орох нь баталгаатай болно."},
{"type":"CONTENT", "content":"ii. Хэрэв утас, төхөөрөмж чинь алдагдсан, хулгайлагдсан тохиолдолд тэндээс бүх мэдээллээ устгах  боломж олгодог үйлдэл суулга."},
{"type":"CONTENT", "content":"Шаардлагатай бол, Андройдын хувьд  ачаалаад, Миний утастөхөөрөмжийг Ол(Find My Device)-ийг  (хуучнаар Андройдын менежер) Google Play Store-оос олж, холбогдсон вебсайтыг ашиглан, алсаас утсаа түгжих, мэдээллийг арилгах команд өгч болно."},
{"type":"HEADING", "content":"3. Гуравдагч этгээдийн вебсайт"},
{"type":"CONTENT", "content":"Манай аппликейшн болон вебсайт Нууцлалын журамд хамаарагдахгүй бусад сайтад орох холбоосыг агуулсан байж  мэднэ.  Нууцлалын энэхүү журам нь Оки-г ашиглан Таны хувийн мэдээллийг боловсруулахад л хамаатай.  Үүнд, гурав дахь талын нууцлал, мэдээлэл, дадлага, түүний дотор гурав дахь талын аливаа вебсайт ажиллуулах, үйлчилгээг бид хариуцахгүй. \n\nНҮБ-ын Хүүхдийн Сангийн аливаа холбоос үйлчилгээнд Вебсайтад холбоос эсвэл аппликейшн оруулахад НҮБ-ын Хүүхдийн Сангийн зөвшөөрөл шаарддаггүй. Тиймээс гадны вебсайт болон агуулга эдгээр вебсайтад орсны дараа аливаа мэдээлэл цуглуулах зэрэг асуудалд энэхүү Нууцлалын журмын нөхцөл хамааралгүй болохыг ойлгоно уу."},
{"type":"HEADING", "content":"4. Нууцлалын журамд орсон өөрчлөлтийг мэдэгдэх талаар"},
{"type":"CONTENT", "content":"Бид аюулгүй байдлын талаар авч буй арга хэмжээ, Нууцлалын журмаа хянаж үзээд, шаардлагатай гэж үзвэл журмаа өөрчилж болно. Бид нууцлалын талаар үйл ажиллагаандаа өөрчлөлт оруулбал энэ тухай мэдэгдлийг өөрийн вебсайт, эсвэл аппликейшн дээрээ байрлуулж, Нууцлалын журамд өөрчлөлт орсон тухай мэдээлэх болно. \n\nЭдгээр өөрчлөлтийг вебсайт болон манай аппликейшн дээр зарламагц өөрчлөлт хүчин төгөлдөр болно.  Иймд манай Нууцлалын журмыг тогтмол нягтлан үзэж байхыг бид уриалж байна. \n\nЭнэ хуудасны доод талд “Хамгийн сүүлд шинэчилсэн” огноо нь Нууцлалын журам хамгийн сүүлд хэдийд шинэчлэгдсэн болохыг заана. Эдгээр өөрчлөлт орсны дараа Та энэ аппликейшн, эсвэл вебсайтыг үргэлжлүүлэн ашиглаж байгаа бол Та Нууцлалын журмын шинэчилсэн хувилбарыг зөвшөөрсөн гэсэн үг."},
{"type":"CONTENT", "content":"Нууцлалын журмын талаар илүү их мэдээлэл шаардлагатай бол бидэнтэй холбоо бариарай. Окей вебсайт дээр холбоо барих маягт байгаа.\n\nХамгийн сүүлд засварласан огноо: 2019 оны 7 сарын 19."}]